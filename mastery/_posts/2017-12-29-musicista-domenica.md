---
title: Giovanni, musicista della domenica
tags:
  - music
  - bass
  - band
  - passion
excerpt: Da autodidatta, costruire due band e arrangiare brani 
---

*Una conversazione con Giovanni Ruotolo, musicista della domenica. Il basso, due tribute band e diverse collaborazioni. Passando per tastiera e chitarra in ordine cronologico, aggiungendo la voce in ordine sparso.*

<figure style="width: 500px" class="align-center">
  <img src="{{ site.url }}{{ site.baseurl }}/images/giovanni1.jpg" alt="">
  <figcaption>Io, il mio basso e il mio "basso Natale"</figcaption>
</figure> 

## Chi sei, che fai e come hai iniziato?

Ho sempre avuto la passione della musica e fondamentalmente sono un autodidatta della musica in senso abbastanza lato. Suono il basso ma non nasco come bassista: iniziai da piccolo con la tastiera, poi per un buon periodo ho suonato la chitarra, prendendo anche lezioni e da poco son passato al basso. I miei bassisti di riferimento sono John McVie e Paul McCartney e infatti suono in due band, rispettivamente di tributo ai Fletwood Mac e ai Beatles. Mi definisco un musicista della domenica perché non lo faccio a livello professionale né per trasformarlo in un lavoro; lo faccio perché mi diverto e per imparare! Ho una [**pagina Facebook**](https://www.facebook.com/giosundaymusic/) e un [**canale Instagram**](https://www.instagram.com/giosundaymusic/), sui cui pubblico video dei miei arrangiamenti, inclusa qualche collaborazione amatoriale con altre persone. Lo faccio principalmente per tenere traccia dei pezzi che riarrangio e per non dimenticare il lavoro fatto, per riascoltarmi. Oltre a suonare mi piace anche registrare quindi faccio tutto, inclusi montaggio audio e video.

Da piccolo iniziai con la tastiera, attorno ai 13 anni. Anzi il primo approccio che ebbi con la musica fu su una [diamonica Bontempi](https://www.google.it/search?q=diamonica+bontempi&tbm=isch&tbas=0&source=lnt&sa=X&ved=0ahUKEwj3j-eu5a_YAhUQ16QKHUG4AGsQpwUIHw&biw=1257&bih=566&dpr=2#imgrc=4TDT4a1upYE7PM) :D! In prima media mi feci regalare uno strumento (una [Roland EM-10](https://www.google.it/search?q=roland+EM-10&source=lnms&tbm=isch&sa=X&ved=0ahUKEwjZzLvrx7bYAhXFCewKHaCzBM0Q_AUICigB&biw=1257&bih=593)) e, siccome non eravamo ancora nell'era dei tutorial online disponibili a tutti facilmente, quello che facevo era ascoltare e cercare di riprodurre i brani ad orecchio. Una cosa che facevo per esempio, avendo l'album, era [...Squérez? dei Lunapop](https://it.wikipedia.org/wiki/...Squ%C3%A9rez%3F)!

Poi abbandonai la tastiera e cominciai a interessarmi alle frequenze basse, ero attratto infatti dalla musica R&B. Il pop italiano degli anni '90 mi piaceva molto perché ben arrangiato, per esempio [La mia risposta](https://www.youtube.com/watch?v=V4pCk1vmtGI), con tutti i suoi passaggi di bassi, che infatti ho riprodotto di recente. Nek mi piaceva per la chitarra.

Nello stesso periodo ho cominciato con la musica elettronica. Tra i 16 e i 19 anni (stiamo parlando della prima metà degli anni 2000) ballavo hip-hop in una palestra locale, mi affascinavano i bassi. Cominciai a creare mix di brani per ballarci sopra, pensando alla coreografia che veniva poi aggiunta dall'istruttrice. Spacchettavo i brani e li rimontavo assieme in dei mix originali (masterizzando dei CD), guadagnavo anche qualcosa perché cominciai a farli per tutti! 

## La chitarra elettrica

<figure style="width: 200px" class="align-left">
  <img src="{{ site.url }}{{ site.baseurl }}/images/giovannifender.jpg" alt="">
  <figcaption>La Fender Stratocaster</figcaption>
</figure> 

Ho smesso poi di suonare per un periodo. Poi conobbi a lavoro nel 2009 un carissimo amico, Adriano Brandi, che è un chitarrista professionista e suona blues, incide anche dischi e ha lavorato con Bennato. Gli dissi che mi piaceva la chitarra e lui un giorno del 2013 mi spinse a provare, mi prestò quella che fu la mia prima chitarra, una Fender Stratocaster giapponese. Fu così che ripresi a suonare seriamente, spendendoci varie ore al giorno una volta tornato da lavoro. Ormai online si trovava tutto il materiale che poteva servirmi!

Sempre da autodidatta, facevo principalmente Led Zeppelin (Jimmy Page è il mio chitarrista preferito) e Guns N' Roses. Pochi mesi dopo (siamo nel 2013) comprai una [Gibson SG](https://en.wikipedia.org/wiki/Gibson_SG) che è già una chitarra di livello, non proprio una cosa da acquistare come prima chitarra! 

Tempo dopo, a settembre 2016, mi iscrissi in un'accademia musicale, la Lizard di Fiesole, che ha una succursale qui a Giugliano. Ho frequentato un anno di chitarra hard-rock/metal (per esempio si faceva Eagles, AC-DC, Jimi Hendrix, Van Halen) con il maestro Livio Lamonea. Con Vincenzo Battaglia invece ho curato la parte teorica e di armonia. Nello stesso anno ho cominciato a fare musica d'insieme (maestro Chicco Accetta): con diversi alunni dell'accademia si formavano delle band con lo scopo di imparare a suonare assieme e di tirare su una decina di brani per un concerto finale in cui io ero la chitarra solista: tra le varie cose facemmo Quarterflash - in "Harden my heart" facevo l'assolo (che è di sax) con la chitarra -, James Bay, di italiano Noemi ("Sono solo parole", di cui arrangiai io stesso l'assolo). La mia tecnica era ancora embrionale. Il 24 giugno 2017 feci il mio primo live, in un pub locale (il Sea Legend) che è uno dei pochissimi in zona che fa sempre musica live (questo succede in tutto il napoletano, non va molto il live qui, un famoso locale infatti - l'Hades - chiuse anni fa con l'amara conclusione che "Napoli non è una città per il rock").

## Il basso e le band

A settembre 2017 io e un compagno dell'accademia (Mirko Pirozzi che era un chitarrista) decidemmo di fare una band invece di continuare con l'accademia, e cominciammo la ricerca del gruppo. Partimmo con l'idea di fare una rock cover band coprendo i classici dagli anni '60 fino alla fine degli '80. Usando degli annunci cominciammo a provare con varie persone, e fu lì che conobbi il bassista che mi iniziò allo strumento. 

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fgiosundaymusic%2Fvideos%2F1809586139333338%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

Incuiriosito decisi di comprarne uno economico (oggi è il "basso natale" della foto), giusto per usarlo per incidere qualcosa di mio con due strumenti, registrando 3 tracce separatamente - chitarra, basso e voce, per esempio in questo video. Ma mi appassionai: mi piaceva il timbro e il fatto che si suona a mani libere. Decisi che volevo continuare e convinsi il mio amico a formare una band di cui io fossi il basso.

Andammo a quel punto alla ricerca dei nuovi componenti per la band. Decidemmo anche di passare da una cover band generica ad una tribute band dei Fletwood Mac (tra l'altro non ne esistono in Italia). Ci contattò Giovanni Sellitto, batterista e proprietario di una sala registrazione, che è molto bravo, poi trovammo la cantante, Chiara Napolitano, e infine il tastierista, che è anche seconda chitarra, Marco Arabia. Ad oggi questa è una delle mie band: speriamo di essere presto in grado di fare un live, al momento abbiamo 5 pezzi in cantiere.

<figure style="width: 400px" class="align-right">
  <img src="{{ site.url }}{{ site.baseurl }}/images/giovannibeatles.jpg" alt="">
</figure> 

Contemporaneamente, dato che cercavo gente online, trovai un batterista che voleva formare una tribute band dei Beatles, Giuseppe Mautone. Pensai che fosse un'idea simpatica e lo contattai. Sempre tramite annunci abbiamo trovato Luca Caiazzo (chitarra) e abbiamo deciso per un trio. Non è necessaria ma siamo sempre alla ricerca di una tastiera! Con questa band abbiamo al momento 9 brani in cantiere.

## Cosa mi piace del basso e le mie produzioni

<figure style="width: 200px" class="align-left">
  <img src="{{ site.url }}{{ site.baseurl }}/images/giovanni3.jpg" alt="">
</figure> 

Nonostante abbia iniziato da poco, mi hanno detto che dopo pochi mesi suono meglio il basso che la chitarra! La mia tecnica chitarristica, sulla mano destra, non è mai stata di livello. Il basso è uno strumento più grezzo, più fisico, non di fino, che mi si addice molto di più. Ma la formazione di chitarra mi è stata utilissima per partire.

Partire dalla chitarra per fare basso non è una strategia comune, ma nella storia ci sono vari casi, fondamentalmente perchè il basso è uno strumento relativamente recente ed eredita la mano sinistra dalla chitarra, infatti negli anni '60 tutti i bassisti erano ex chitarristi. 
La mano destra invece riprende il contrabbasso, strumento a cui il basso elettrico è analogo, infatti si suona pizzicando.

L'idea e il nome della pagina Facebook, [**Gio Sunday Music**](https://www.facebook.com/giosundaymusic/) vengono dal 2016: ogni domenica con mia sorella Angela Ruotolo a cui piaceva cantare registravamo qualcosa.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fgiosundaymusic%2Fvideos%2F1809702939321658%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

Ad oggi sulla pagina pubblico mie produzioni singole ed altre con varie collaborazioni: ci sono estratti con le mie band e cose occasionali con altre persone. Oltre a suonare, mi piace anche cantare, gia' lo facevo, la prima cosa che feci era 

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fgiosundaymusic%2Fvideos%2F1809700369321915%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

Un altro esempio è questa col basso

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fgiosundaymusic%2Fvideos%2F1823246274633991%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

Al momento la sfida è fare del jazz. Per questo, alla prossima!
